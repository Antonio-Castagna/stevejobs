<!DOCTYPE html>
<html>
  <head>
    <title>Css</title>
  </head>
  <body>
    <h1>CSS</h1>
    <p>
      Da cosa sono composte le pagine web? Migliaia di righe di codice
      costruiscono i siti che conosciamo e usiamo tutti i giorni. Alla base di
      tutto c'è HTML, il linguaggio di markup che con i suoi "tag" permette di
      delineare la struttura della pagina, definendo come posizionare il
      contenuto come se fossero i mattoni di una casa. Ma ogni abitazione va poi
      resa unica: come si colorano i pulsanti? Come si sceglie il font giusto
      per i titoli? Come si possono spaziare correttamente gli elementi fra di
      loro?
    </p>
    <p>
      Per fare questo c'è CSS. I "fogli di stile a cascata" permettono di
      personalizzare le pagine da un punto di vista estetico, intervenendo su
      ogni dettaglio delle stesse. CSS permette di separare il contenuto dalla
      sua visualizzazione, consentendo di cambiare il modo in cui appare senza
      modificare il contenuto stesso. Questi "fogli di stile" sono appunto
      regole che dicono al browser come gli elementi della pagina devono essere
      visualizzati, e sono "a cascata" perché viene rispettato un ordine se più
      regole vengono applicate allo stesso contenuto.
    </p>
    <p>
      L'importanza di CSS è chiara: senza di lui il web avrebbe probabilmente
      una faccia decisamente più piatta e monotona. Per capire come si è evoluto
      Internet negli anni serve quindi sapere cos'è CSS, come funziona e perché
      è fondamentale impararlo se si vuole diventare sviluppatori web.
    </p>
    <h2>Cos'è CSS: la sua origine</h2>
    <p>
      Anche CSS, come HTML, affonda la sua origine nella tecnologia dei primi
      anni '90. Håkon Wium Lie è il suo creatore: ai tempi questo ricercatore
      norvegese, collega di Tim Berners-Lee al CERN di Ginevra, propose di
      creare fogli di stile - Cascading Style Sheets - adattabili al neonato
      HTML, per poter applicare concetti di design alle pagine web. I primi
      fogli di stile erano scritti all'interno del browser stesso: ciò
      significava che era il browser a decidere come i contenuti venissero
      visualizzati, ma questo creava enormi problemi di compatibilità. Serviva
      separare il più possibile i vari elementi, per assicurare che si potessero
      immaginare pagine graficamente complesse e adattabili ai vari dispositivi.
    </p>
    <p>
      Dopo tante peripezie, nel 1996 CSS diventa uno standard ufficiale, anche
      se passarono ulteriori anni per avere un browser completamente compatibile
      con le specifiche. Erano i primi mesi del 2000 quando Internet Explorer
      5.0 per Macintosh arrivò con un supporto completo al 99% per CSS1, ma
      curiosamente la versione Windows presentava problemi di compatibilità con
      alcuni degli elementi di stile. Questo portò in quegli anni a dover
      "sistemare in corsa" le specifiche di CSS, ma alcuni browser presentavano
      ancora problemi di visualizzazione.
    </p>
    <p>
      CSS ha presentato problemi di adozione curiosamente per colpa di Internet
      Explorer stesso, che nelle versioni successive mostrava incompatibilità
      con molte delle caratteristiche di questo linguaggio. Questo significava
      che gli sviluppatori dovevano rendere compatibili le proprie pagine con il
      browser più diffuso al mondo (all'epoca) attraverso dei trucchetti che
      portavano a rendere la pagina parzialmente malfunzionante con altri
      programmi come Firefox o Opera. Ci sono voluti ulteriori anni - e il
      rilascio di nuove versioni di Internet Explorer - per riuscire a rendere
      CSS sempre più completo e compatibile.
    </p>
    <h2>CSS: Come Funziona</h2>
    <p>
      Non c'è CSS senza HTML. Servono infatti i cosiddetti "tag" per poter
      costruire prima una struttura da poi personalizzare con i fogli di stile.
      La prima cosa da fare è quindi quella di definire come vogliamo
      posizionare il contenuto: titoli, paragrafi di testo, immagini e tutto il
      resto. Si crea una "bozza" della pagina piuttosto grezza per poi andare ad
      abbellirla, renderla omogenea e in linea con quello che si sta
      immaginando.
    </p>
    <p>
      I tag hanno degli attributi: esiste quello per gli heading - cioè i titoli
      -, quello per i link, quello per inserire elenchi puntati - insomma, tag
      per tutto. Di base però questi tag hanno una rappresentazione standard,
      quindi nel foglio HTML (o in un file a parte) si possono scrivere delle
      regole che il browser poi interpreterà. Si può dire per esempio che tutti
      i titoli devono essere rossi, che le immagini vanno allineate a destra o
      che le tabelle non devono avere bordi. Regola dopo regola, la pagina viene
      abbellita e personalizzata secondo le nostre esigenze.
    </p>
    <p>
      Serve però fare due cose: la prima, trovare uno spazio dove scrivere le
      regole, che siano dettate fin dall'inizio della pagina. La seconda,
      delimitare porzioni di codice, per evitare che tutto venga personalizzato
      nella stessa maniera. Senza queste delimitazioni, applicare regole diverse
      a porzioni di pagina sarebbe un problema. Per risolvere il primo punto,
      usiamo il tag "style", che, come suggerisce il nome, ci permette di avere
      una zona dove andare a scrivere tutte le nostre personalizzazioni. Se
      queste sono tante, possiamo scriverle a parte in un foglio esterno, e dire
      alla pagina HTML dove pescarle. Per la seconda questione, c'è il tag
      "div": una volta aperto viene creato un contenitore dove scrivere codice
      al quale assegnare poi una certa personalizzazione, valida soltanto per il
      contenuto del contenitore stesso.
    </p>
    <p>
      Per rosso abbiamo un testo bianco centrato su sfondo rosso. Per testo, un
      paragrafo classico allineato a sinistra. Azzurro invece avrà testi neri e
      centrati su sfondo blu chiaro. Le regole sono definite, spostiamoci al
      contenuto: all'interno del "body", il corpo della pagina, abbiamo tre
      container - "div" - con a loro volta del testo e anche una immagine. Una
      novità sta appunto nell'ultimo blocco: attraverso un tag "img" con un link
      al suo interno, possiamo far comparire la foto di una spiaggia (o di
      quello che ci pare). E attraverso il CSS avremmo potuto aggiungere ancora
      più regole di personalizzazione: ombre disfondo, allineamenti,
      ridimensionamenti - si può fare tutto.
    </p>
    <h2>CSS perché a cascata</h2>
    <p>
      Questo linguaggio ragiona su due concetti fondamentali: quello
      dell'ereditarietà e quello della specificità.
    </p>
    <p>
      Il primo significa che quando si assegna una regola di stile a un elemento
      della pagina, essa viene ripresa da tutti gli elementi presenti. Per
      esempio, se si imposta il tag "h1" per i titoli su rosso, tutti i titoli
      (per eredità) saranno a loro volta rossi. Questo velocizza molto la
      creazione di pagine, perché basterà creare la regola una sola volta per
      applicarla a tanti elementi contemporaneamente.
    </p>
    <p>
      Ma cosa succede se a un certo punto si vuole un titolo rosso ma anche
      sottolineato? Qui ci aiuta la specificità. A quel titolo in particolare
      gli si può assegnare una classe, e scrivere la regola per farlo rosso e
      sottolineato. Quando il browser va a leggere il codice della pagina, cerca
      per ogni elemento la sua regola specifica, e se non la trova va ad
      applicare quella del "genitore" che viene quindi ereditata.
    </p>
    <p>
      Ma cosa succede nel caso di un conflitto, cioè se più regole di stile
      vengono applicate agli stessi elementi? In questo caso, come in
      matematica, c'è un ordine che viene seguito che si chiama appunto
      "cascata": alle varie regole viene assegnato un peso e sulla base di
      questo il browser determina chi vince. Generalmente, la regola applicata
      specificatamente a un elemento vince su quella ereditata.
    </p>
    <h2>Perché CSS non è un linguaggio di programmazione</h2>
    <p>
      Si può definire CSS un linguaggio di programmazione? La risposta è no:
      HTML e CSS sono linguaggi di markup, cioè metodi per assegnare delle
      caratteristiche funzionali ed estetiche. Queste caratteristiche sono già
      determinate dal browser che usiamo per navigare: significa che è il
      browser a decidere come vengono visualizzate. CSS non è un linguaggio di
      programmazione anche perché non si può usare per risolvere logiche o
      calcoli matematici, né è in grado di modificare dati o manipolare
      variabili. I linguaggi di programmazione per il web sono altri, per
      esempio JavaScript, mentre fuori dall'ambito web ce ne sono tantissimi,
      come C#, Swift, Java, Python e altri.
    </p>
  </body>
</html>
